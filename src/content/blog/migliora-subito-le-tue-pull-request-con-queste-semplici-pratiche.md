---
title: "Migliora subito le tue pull request con queste semplici pratiche"
date: "2025-07-08"
permalink: "migliora-subito-le-tue-pull-request-con-queste-semplici-pratiche"
categories: [37, 38]
---

Una pratica che viene trascurata dai team di sviluppo è la revisione del lavoro tramite le pull-request. Ed è anche la più fraintesa.

Si crede che la pull-request sia per revisionare IL CODICE e far vedere quanto bravi siamo a dire agli altri quanto potrebbero fare meglio.

Ed è qui che si prende una cantonata pazzesca!

La pull-request è uno strumento di revisione del LAVORO svolto in generale (non solo del codice).

Chi prende in carico la PR e revisiona il lavoro svolto deve innanzitutto verificare le funzionalità USANDO il software e confrontando con quanto viene spiegato nella descrizione della PR o della user story relativa.

Il software fa quanto descritto? Quanto descritto è comprensibile e chiaro? L'esperienza d'uso è in linea con il resto dell'applicazione? Sono rispettati gli acceptance criteria?

SOLO DOPO aver passato le prove d'uso si passa alla parte del codice.

Anche perché, diciamolo, questo è uno scenario dove per il codice si farà sempre più uso di AI (funzionalità che GitHub implementa già) liberando quindi carico mentale e tempo per chi deve verificare il funzionamento.

## Vantaggi di una pull-request ben fatta.

* Collaborazione strutturata: favoriscono il confronto tra sviluppatori, consentendo feedback e suggerimenti prima che il codice entri nella codebase.
* Qualità del codice: molteplici occhi sullo stesso cambiamento identificano bug, violazioni di standard, problemi di performance e sicurezza.
* Sicurezza del main branch: la PR agisce da filtro, evitando regressioni e integrazioni intempestive.
* Riduzione dei rischi: la revisione preventiva permette di individuare errori o vulnerabilità prima che entrino in produzione
* Condivisione della conoscenza: gli sviluppatori, anche non esperti in quell’area, leggono codice di altri moduli migliorando la comprensione della codebase .
* Ownership collettiva: favoriscono responsabilità condivisa sulla qualità del codice, non relegata ai singoli.
* Velocità di sviluppo: permettono modifiche in parallelo, mantenendo flusso continuo e merge efficienti.
* Documentazione integrata: PR connesse a issue o ticket tracciano motivazioni, contesto e discussioni, migliorando la governance del progetto.
* Debug e test più efficaci: PR ridotte in dimensioni permettono test incrementali e debugging più rapidi.
* Feedback e crescita: offrire e ricevere feedback è occasione di mentoring e crescita reciproca, soprattutto per junior.

Vuoi migliorare l'efficacia delle PR del tuo team? Ecco come fare.

## Struttura minima.

Le pull request (PR) sono tra gli strumenti più potenti per migliorare la qualità del codice e la collaborazione tra developer. Eppure, nella maggior parte dei team, dicevo, sono vissute come un rallentamento o un rituale inutile.

C'è un modo per ottere il massimo risultato col minimo sforzo? Certo che sì!

Il team deve istituire un processo di pull-request condiviso e che viene periodicamente migliorato.

Se non sai da dove partire, ti ho preparato una struttura minimale, efficace e sostenibile per trasformare l’esperienza delle PR.

## 1. Standardizza

- Crea una checklist di code review.
- Definisci un formato PR:
  - Titolo chiaro
  - Descrizione strutturata: _Why_, _What_, _How_
  - Eventuali note specifiche per il reviewer.

## 2. Limita il WIP

- Ogni developer può avere una sola PR aperta alla volta.
- In Kanban, la colonna “In Review” ha WIP limitato.
- Se hai una PR aperta, non inizi un nuovo task: fai review.

## 3. Alloca tempo fisso

- Fascia oraria fissa (es. 11:30-12:00) riservata alla review.
- Niente review “al volo”. È lavoro, non favore.

## 4. Rendi la review asincrona efficace

- Se la PR supera le 300 righe, va divisa.
- Il reviewer deve:
  - Fare domande in caso di ambiguità.
  - Commentare su naming, performance o logica solo se bloccanti.
- Niente commenti estetici senza contesto.

## 5. Traccia una metrica settimanale

- Registra quanto tempo impieghi per fare la PR
- Registra la dimensione della PR (righe di codice)
- Registra l'effort (point) della user story revisionata (se possibile)
- Usa questa metrica per capire come stanno andando le PR.

## Azioni

Crea una processo di pull-request, condividilo e mettilo alla prova col tuo team!

In questo modo il tuo team beneficerà di questa pratica senza rallentare troppo.
